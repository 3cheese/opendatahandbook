---
section: guide
lang: hu
title: Bevezető
---

Tudja pontosan, hogy mennyit költenek az adójából közvilágításra vagy rákkutatásra? Melyik a legrövidebb, legbiztonságosabb vagy legszebb kerékpárút az otthonától a munkahelyéig? Milyen az út közben belélegzett levegő összetétele? Hol vannak a környékén a legjobb munkalehetőségek, és hol a legmagasabb az egy főre jutó gyümölcsfák száma? Miként befolyásolhatjuk a döntéseket a minket foglalkoztató kérdésekben, és kivel beszéljünk az érdekükben?

A technológia fejlődése immár lehetővé teszi olyan szolgáltatások létrehozását, amelyek képesek ezekre a kérdésekre automatikus választ adni. Az ehhez szükséges adatok nagy részét állami szervek állítják elő, azonban ezek gyakran nem érhetők el könnyen felhasználható formában. Könyvünk témája, hogy miképp tehetjük kihasználhatóvá az állami és nem állami információkban rejlő lehetőségeket, hogy olyan új szolgáltatások jöhessenek létre, amelyek megkönnyítik a lakosság életét, valamint jobbá teszik az állam és a társadalom működését.

A [nyílt adatok](/glossary/hu/terms/open-data/), specifikusan a [nyílt állami adatok](/glossary/hu/terms/open-government/) - olyan közadatok vagy egyéb információk, amelyek bárki számára ingyenesen hozzáférhetők és bármely célból újrahasznosíthatók – immár több éve a közbeszéd tárgyai. 2009-ben több kormány (például az USA, az Egyesült Királyság, Kanada és Új-Zéland) is új kezdeményezéseket jelentett be a közadatok nyílttá tevése érdekében, ami a "nyílt adatok" feltűnését eredményezte a népszerű médiában is.

Jelen könyv a "nyílt adatok" alapfogalmait ismerteti, különösen ezek kapcsolatát az állammal. Kitérünk arra, hogy a nyílt adatok miként képviselnek értéket, és milyen pozitív hatásai lehetnek számos különböző területre. Továbbá, az elmélet megvitatásán túl konkrét információkkal is szolgálunk a nyílt adatok létrehozásának mikéntjéről.

## Célközönség

Jelen kézikönyv széles rétegnek készült:

-   azoknak, akik eddig még nem hallottak a nyílt adatokról, és akik tapasztalt "adatszakértőknek" vallják magukat
-   közszolgálati dolgozóknak és aktivistáknak
-   újságíróknak és kutatóknak
-   politikusoknak és fejlesztőknek
-   adatfanatikusoknak és azoknak, akik még sosem hallottak az API-król

A könyvben szereplő információk többsége a közigazgatás birtokában álló adatokra fókuszál. Azonban, a szerzők célja idővel ennek bővítése, ebben örömmel fogadjuk a segítségüket.

Ezt a kézikönyvet azoknak ajánljuk, akiknek még nincs, vagy csak kevés ismeretük van a témáról.  Ha ismeretlen szakkifejezéssel vagy terminológiával találkozik, kérjük keresse fel a könyv végén található részletes Terminológia és GYIK (Gyakran Ismételt Kérdések) részt.

## Készítők

### Közreműködő szerzők

-   [Daniel Dietrich](http://ddie.me/)
-   [Jonathan Gray](http://jonathangray.org/)
-   [Tim McNamara](http://timmcnamara.co.nz)
-   [Antti Poikola](http://apoikola.wordpress.com/)
-   [Rufus Pollock](http://rufuspollock.org/)
-   [Julian Tait](http://www.littlestar.tv/)
-   [Ton Zijlstra](http://www.zylstra.org/)

### Közvetlenül felhasznált források

-   Technical Proposal for how IATI is implemented. *The IATI Technical Advisory Group, Vezető: Simon Parrish*
-   [Unlocking the Potential of Aid Information](http://www.unlockingaid.info/). *Rufus Pollock, Jonathan Gray, Simon Parrish, Jordan Hatcher*
-   Finn kézikönyv, Szerző:  *Antti Poikola*
-   Beyond Access Report. *Access Info and the Open Knowledge Foundation*

### Egyéb források

-   W3C Publishing Government Data (2009) <http://www.w3.org/TR/gov-data/>
