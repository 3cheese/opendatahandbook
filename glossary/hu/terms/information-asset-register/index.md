---
section: terms
lang: hu
title: Information Asset Register
---

Az IAR-ok olyan regiszterek, amelyek kifejezetten az állami hivatalok és szervezetek által birtokolt hatalmas mennyiségű információhoz tartozó metaadatok gyűjtésére és rendszerezésére szolgálnak. Egy átfogó IAR elektronikus fájlokat, statisztikai gyűjteményeket, kutatásokat, adatbázisokat és régi iratokat egyaránt tartalmaz.

Az [EU PSI irányelv](../eu-psi-directive/) elismeri ezen regiszterek fontosságát a közinformációk lehetséges újrafelhasználói számára. Előírja a tagállamok számára a listák, portálok vagy hasonló megoldások használatát. Az erre vonatkozó rész így szól: _" Azon eszközök, amelyek segítik a potenciális további felhasználókat a további felhasználásra rendelkezésre álló dokumentumok és a további felhasználás feltételeinek megtalálásában, nagymértékben elősegítik a közszféra dokumentumainak további felhasználását. A tagállamoknak ezért biztosítaniuk kell, hogy gyakorlati intézkedések segítsék a felhasználókat a további felhasználásra rendelkezésre álló dokumentumok felkutatásában. A legfontosabb dokumentumok (olyan dokumentumok, amelyek széles körben vagy amelyek feltehetően széles körben kerülnek további felhasználásra további felhasználás céljából) jegyzékét lehetőleg on-line kell elérhetővé tenni, és a decentralizált jegyzékekkel összekapcsolt internetes portálok jó példák az ilyen gyakorlati intézkedésekre."_

Az IAR-ok létrehozásának több módja van. A minisztériumok saját regisztereket hozhatnak létre, amelyeket összeköthetnek a nemzeti IAR-ral. Ezek olyan közigazgatási szervek által birtokolt információkat tartalmazhatnak, melyeket proaktívan még nem publikáltak, vagy esetleg a későbbiekben sem fognak publikálni. Ezért, a regiszterek lehetővé teszik, hogy a felhasználók azonosítsák mely információk elérhetők és melyek kérvényezhetők. _"Hogy az IAR-ok hasznosak legyenek a nagyközönség számára, fontos, hogy minden regiszter a lehető legteljesebb legyen, hogy biztosítsuk a dokumentumok megtalálhatóságát. Az egyes regiszterek hiányossága jelentős problémát jelent, mivel ez olyan megbízhatatlanságot sugall, amely elbátortalaníthatja az embereket a használatuktól."_

A keresőmotorok megfelelő működése érdekében kulcsfontosságú, hogy a regiszterekben található metaadatok átfogóak legyenek. A nyílt állami adatok szellemében a közigazgatási szerveknek célszerű az IAR-okat a nagyközönség számára nyers adatként, valamilyen nyílt licensz alatt közzétenniük, mert így a polgári hackerek képesek hasznosítani azokat, például keresőmotorok és felhasználói felületek létrehozásával.
